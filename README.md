#Kozieł Marcin Adam

Jako temat mojego następnego projektu chciałbym stworzyć grę inspirowaną [Majesty: The Fantasy Kingdom Sim](https://www.youtube.com/watch?v=N-2XpXHf0RE).

W pierwowzorze gracz był wirtualnym władcą jakiejś średniowiecznej wioski/miasta (w świecie bardzo High Fantasy), gdzie chłopi sami budowali sobie chaty (i płacili podatki zbierane przez królewskiego poborcę), a gracz własnoręcznie stawiał jedynie kluczowe budynki w rodzaju gildii wojowników, gildii kleryków itd. w których mieszkali Bohaterowie; a także sklepów z wyposażeniem, gdzie owi bohaterowie mogli sobie zakupić lepszy oręż, pancerz, mikstury lecznicze.
Gra rozmieszczała wokół miasta siedliska stworów, np cmentarz, z którego powstawały szkielety, tudzież grota goblinów, z której wyłaziły gobliny i nękały chłopów, niszcząc ich chaty, czy nie daj ...bycie który powinien nad nami czuwać jako autor tego świata ... mordując poborców podatkowych i pozbawiając gracza pieniędzy.

Flagowym elementem Majesty było to że gracz mógł wydawać zadania, tj deklarować że "kto pokona smoka dostanie 100 sztuk złota, bo pół królestwa to jednak za dużo". No bo zastanówmy się, czemu jakiś Bohater miałby narażać kark kiedy może siedzieć w Karczmie i pić piwo? Więc zasadniczo rola gracza polegała na takim wydawaniu zadań żeby nowicjusze w dziedzinie poszukiwania przygód nie ginęli pod grotą smoka (czy innego Zła będącego głównym celem scenariusza) a doświadczeni bohaterowie dali wykazać się nowy zabijając szczury w piwnicach itd. Plus gracz miał możliwość rzucania czarów, ale to tak tylko wspomnę bo nie chcę ich wrzucać do mojego klona.

To powyższe chciałbym zrobić na silniku Unreal Engine 4, w większości przy użyciu C++, bo do tej pory bawiłem się z Unrealem tylko używając Blueprint Visual Scriptinig. Animacje walki postaci humanoidalnych już mam od Mixamo, pozostaje tylko stworzyć modele budynków, modele postaci, może jakieś animacje niehumanoidalnych (wilki, smoki), skomponować ścieżkę dźwiękową i... i to już, Greenlight i na Steam'a. Jeśli mnie Pan teraz obleje z PO to za rok jak się znowu do Pana zapiszę mogę oddać gotowy projekt.

##DO RZECZY

Alternatywny widzę dwie: 

1. (moja preferowana) Do końca semestru z Pańską pomocą tworzę przemyślaną dokumentację wyżej opisanego projektu. Nawet nie zaczynam implementacji, bo nie mam czasu (algerba, analiza, rachunek, fizyka, projekt z koła naukowego, no po prostu nie) Po sesji na 90% zostaję we Wrocławiu i do końca wakacji tworzę działający prototyp. Jeśli będzie Pan chciał patronować mnie swoją programistyczną wiedzą to będę zaszczycony.

2. Na zajęcia tworzę prostą symulację w której:
Bohaterowie odbywają cykl karczma -> walka z jakimś tworem -> ([karczma] lub [sklep -> karczma] w zależności od rozwagi i stężenia alkoholu we krwi). Bohaterowie prócz rozwagi, złota i stopnia upojenia alkoholem mają ekwipunek i statystyki zapożyczone z podręcznika do DnD albo Warhammera Fantasy(tylko te potrzebne do rozwiązywania konfliktów)

Na świat przychodzą twory(bandyci, gobliny, cokolwiek) które grabią złoto z królestwa (żeby już nie symulować każdego napadu na farmę będą miały współczynnik grabieży/sekundę), a po śmierci z rąk bohaterów przekazują im to złoto. Wraz z upływem czasu pojawiają się coraz to potężniejsze twory, po jakimś czasie królestwo upada, chyba że stworzą się zbyt rozważni bohaterowie którzy nie przepiją wszystkich łupów.

Z tym że wolałbym opcję pierwszą, która może mnie faktycznie nauczyć czegoś czego nie umiem(a widzę pracując nad swoim obecnym projektem, że 10 godzin programowania oszczędza godzinę planowania).
